<!DOCTYPE html>
<html lang="en">
<head>
  <meta charset="utf-8">
  <title>Cooland</title>
  <meta name="description" content="">
  <meta name="author" content="Cooland">
  <meta name="viewport" content="width=device-width, initial-scale=1">
  <link href="//fonts.googleapis.com/css?family=Merriweather:300,400,700&subset=latin,latin-ext" rel="stylesheet" type="text/css">
  <link rel="stylesheet" href="../css/base.css?v2">
  <link rel="stylesheet" href="../css/style.css?v2">
  <link rel="icon" type="image/png" href="../img/favicon.png">
</head>
<body>
<div id="header">
  <div class="container">
    <div class="row" style="padding-top: 10%">
      <div class="one-half column block-header">
        <h1 class="page-logo"><a href="/"><img src="../img/cooland_logo.jpg" alt="Cooland"></a></h1>
      </div>
      <div class="one-half column block-contact">
        <table class="noborder"><tbody>
          <tr><td class="label">Blog</td><td><a target="_blank" href="http://blog.cooland.cz">blog.cooland.cz</a></td></tr>
          <tr><td class="label">Facebook</td><td><a target="_blank" href="https://www.facebook.com/cestadokrajiny">https://www.facebook.com/cestadokrajiny</a></td></tr>
          <tr><td class="label">Email</td><td><a href="mailto:info@cooland.cz">info@cooland.cz</a></td></tr>
          <tr><td class="label">Google+</td><td><a href="https://plus.google.com/u/0/communities/101783831094360976826">KPZ CooLAND</a></td></tr>
        </tbody></table>
      </div>
    </div>
  </div>
</div>


<div id="main" class="container">
  <p>Vizí CooLAND je pestrá venkovská krajina, která se současně stává i životním prostorem pro zodpovědné lidi, jejichž osobní hodnoty krajinu utváří. Taková venkovská krajina nepřestává pulzovat rozmanitým životem, protože v ní bydlí i další živá stvoření.</p>

  <p>CooLAND je nevládní nezisková organizace složená z odborníků z oblasti krajinné ekologie, které spojuje snaha o zlepšení stavu venkovské krajiny. Chceme, aby si lidé uvědomili, jak významně svým každodenním chováním krajinu ovlivňují. Pomocí pozitivních a kreativních příkladů usilujeme o změnu přístupu k půdě. Působíme na celém území České republiky s mezinárodní spoluprací.</p>

  <p>CooLAND je průvodcem pro všechny, kteří se chtějí podílet na zlepšení stavu venkovské krajiny. Zaměřujeme se na veřejnost, neziskový sektor, vzdělávací instituce, státní správu, podnikatelské subjekty, vědu a výzkum, média, zemědělce, projektanty.</p> 

  <p>Naším mottem je: <strong>Cesta do krajiny vede kolem vás.</strong></p>

  <p>&nbsp;</p>

  <h3>Hlavní cíle CooLAND</h3>

  <h4>1) Propojení s praxí</h4>

  <p>Vyhledáváme, podporujeme, a spolupracujeme s lidmi i organizacemi, které přispívají nebo chtějí aktivně přispět k ochraně venkovské krajiny a rozvoji venkova jako takového.</p>

  <p>Co to konkrétně znamená? Spolupracujeme se zemědělci, kteří hospodaří s respektem k půdě a krajině. Podporujeme a pomáháme těm, kteří sami mají zájem začít hospodařit na zemědělské půdě. Šíříme myšlenku komunitou podporovaného zemědělství (KPZ) a potravinové soběstačnosti. Založili jsme vlastní KPZ CooLAND  = řešení pro nemocná pole a louky cestou chuťových zážitků pro vaše jazýčky. Upozorňujeme na to, že to co jíme, ovlivňuje významně podobu venkovské krajiny. Krajina je obrazem lidí, kteří v ní žijí. Vědomě či nevědomě svými činy ovlivňujeme její podobu každý den. Pokud se chcete dozvědět, jaký vliv mají zemědělec - státní úředník - myslivec - vlastník pozemku - mrkev či čejka na podobu krajiny, CooLAND Vám rád poradí.</p>

  <h4>2) Vzdělávání a popularizace</h4>

  <p>Kdo chce něco změnit, musí začít sám u sebe. Proto se vzděláváme, inspirujeme a nabyté zkušenosti předáváme dál na seminářích a akcích, které pořádáme sami nebo ve spolupráci s dalšími organizacemi i jednotlivci. Orientujeme se jak na laickou, tak i odbornou veřejnost. Hledáme nové cesty, jak lidem lépe přiblížit a vysvětlit problematiku ochrany přírody a krajiny.</p>

  <p>Co to konkrétně znamená? Vyhledáváme a ukazujeme pozitivní příklady z domova i ze zahraničí. Píšeme příspěvky, které publikujeme prostřednictvím vlastního blogu, ale i dalších médií jako jsou odborné časopisy. Účastníme se diskuzí v rámci různorodých veřejných akcí. Připravujeme vlastní semináře, přednášky a setkání. Jako lektoři spolupracujeme na přípravě seminářů s dalšími organizacemi.</p> 

  <h4>3) Věda a výzkum</h4>

  <p>Pokud chceme šířit nové myšlenky o ochraně přírody a krajiny, je potřeba zpracovávat vědecké studie, které svými výsledky přispějí k rozšíření informací o problematice ochrany venkovské krajiny.</p>

  <p>Co to konkrétně znamená? Spolupracujeme na přípravě a zpracování výzkumných projektů, jejichž cílem je nejen rozvoj místních potravinových komunit, ale i ochrana přírody a krajiny. Jsme součástí <a target="_blank" href="http://urgenci.net/csa-research-group-people">CSA Research Group</a> a evropské sítě <a target="_blank" href="http://www.accesstoland.eu/">Access to Land</a>.</p>
  </div>
</body>
  
<div id="footer"></div>
</html>

