<!DOCTYPE html>
<html lang="cs">
<head>
  <meta charset="utf-8">
  <title>Cooland</title>
  <meta name="description" content="">
  <meta name="author" content="Cooland">
  <meta name="viewport" content="width=device-width, initial-scale=1">
  <link href="//fonts.googleapis.com/css?family=Merriweather:300,400,700&subset=latin,latin-ext" rel="stylesheet" type="text/css">


  <link rel="icon" type="image/png" href="../img/favicon.png">
  <link href="css/base.css" rel="stylesheet" type="text/css">
  <link href="css/style.css" rel="stylesheet" type="text/css">
  <link href="css/navmenu.css" rel="stylesheet" type="text/css">
</head>
<body>
<div id="header">
<div class="container main-nav">
	<a href="/index" class="main-nav__logo">
		<img src="img/cooland_logo.jpg" alt="Cooland">
	</a>
	<nav class="fl">
		<a href="" class="main-nav__burger js-nav">
			 <i class="icon-reorder"></i>
		</a>
		<div class="main-nav__block">
			<div class="nav__left">
								<a href="/about" class="						">About</a>
								<a href="/vision" class="						">Vision</a>
								<a href="/projects" class="						">Projects</a>				
			</div>
			
            <div class="nav__right">
									<a href="/topics">Topics</a>
									<a href="/partners">Partners</a>
									<a href="/contact">Contact</a>
							</div>
		</div>
	</nav>
</div>
</div>

<div id="main" class="container">

  <h3>NAŠE PŘÍBĚHY</h3>

  <h4>Kateřina Zímová</h4>
  <h5><a href="mailto:info@cooland.cz">katerina@cooland.cz</a>, +420 605 505 529</h5>
  
  <h6>Moje cesta do krajiny: jak jsem se dostala do CooLAND?</h6>

  <p>Od malička jsem chtěla být ekolog a jsem ekolog :-) Je to jednoduché. Jsem tvrdohlavý beran, který si jde vždy za svým. Jelikož žiju v Čechách a většina naší krajiny je zemědělská, kde jinde chránit přírodu, než právě na polích a loukách? Nemám ráda, když někdo jen nadává a přitom nechce změnu. Přitom změnit podobu naší krajiny je tak jednoduché, stačí začít u sebe a pak jen spokojeně od skvělého oběda na terase pozorovat hejna ptáčků a radovat se z krásy okolo. Ráda bořím jakékoli mýty. Třeba o představě ušmudlaných ekologů, o tom, že žít ekologicky znamená žít v lese a taky třeba to, že člověk sám nemůže nic změnit. Nevěřte ničemu z toho. Fůzí všech těchto myšlenek s přidáním těch nejlepších lidí, jaké jsem si mohla přát vznikl CooLAND. Jsem hrdá, že mohu být jeho součástí.</p>

<h6>V CooLAND mám na starosti:</h6>

  <p>Jako milovník sociálních sítí píšu většinu příspěvků na FB a starám se o komunikaci s veřejností. Pracuji jako lektor seminářů a exkurzí. Pracuji převážně v terénu, sleduji, pro koho všeho je domovem zemědělská krajina, v níž se hospodaří šetrně (rozuměj přírodovědné průzkumy) a vytvářím z krajiny domov pro ty, kteří ho hledají (rozuměj krajinotvorné projekty). Aktuálně pracuji na projektu s iniciativou <a href="https://na-ovoce.cz/" target="_blank">Na Ovoce</a> na sérii exkurzí do pražských sadů.</p>

  <h6>Mimo CooLAND dělám:</h6>

  <p>Mimo CooLAND jsem standardně zahalena v blátě, křoví a goretexu a jako krajinný ekolog na volné noze zpracovávám přírodovědné průzkumy a krajinářské posudky pro EIA, projektuji krajinnou zeleň a nacházím řešení, jak kombinovat lidskou činnost s ochranou přírody. Občas se musím ale i slušně obléknout, jelikož pracuji i jako dramaturg festivalu <a href="http://lsff.cz/" target="_blank">Life Sciences Film Festival</a>, představujícího soutěžní přehlídku filmů o přírodních vědách.</p>

<h6>Spolupracuji:</h6>

  <p>Jsem členem <a href="http://www.cso.cz/ " target="_blank">České společnosti ornitologické</a> a <a href="http://www.cmkpu.cz/" target="_blank">Českomoravské komory pro pozemkové úpravy</a>. Spolupracuji se společností <a href="http://www.harvestfilms.cz/" target="_blank">Harvest films</a> na realizaci vzdělávacích seminářů s dokumentárními filmy.</p> 

   <h4>Vratislava Janovská</h4>
  <h5><a href="mailto:info@cooland.cz">vratislava@cooland.cz</a>, +420 608 264 902</h5>
  
  <h6>Moje cesta do krajiny: jak jsem se dostala do CooLAND?</h6>

  <p>Jsem holka z malé vesnice, která dětství prožila mezi poli a v lese. Dnes jsem zabydlená na gauči v městském prostředí, neb vždy mne to táhlo ke knížkám a jako malá jsem si často hrála na učitelku. To mi zůstalo...stejně tak jako nadšení z venkovské krajiny. Společně s Katkou jsme učily na Fakultě životního prostředí předmět Pozemkové úpravy a zjistily jsme, že často studenti nemají velký zájem o venkovskou krajinu. Začaly jsme hledat důvod PROČ? Proč nejsou nadšení stejně jako my, když se začne mluvit o zemědělcích, čejkách, remízkách či alejích podél cest? Jedním z důvodu bylo, že “krajina” je pro ně abstraktní pojem nebo je unavovalo věčné fňukání nad stavem české krajiny. I my s Katkou jsme navštívily dost ubrečených seminářů a akcí, kde všichni přednášeli stylem: Všichni tady chcípnem, na všechno už je pozdě. Z toho důvodu jsme se rozhodly založit s dalšími spřízněnými dušemi spolek CooLAND. Existuje přeci tolik pozitivních příkladů, proto chceme ukazovat a šířit projekty, které se povedly a podporovat nové a nečekané nápady, protože nic není nemožné. A proč název CooLAND? Zajímat se a pečovat o krajinu je COOL, záleží jen na naší kreativitě a představivosti. LAND, protože půda je nejdůležitější společník pro naše spokojená břicha.</p>

<h6>V CooLAND mám na starosti:</h6>

  <p>V CooLAND mám na starost šíření nových, často bláznivých myšlenek a nápadů formou různých přednášek, seminářů a setkání. Zároveň se soustředím na hledání nových kontaktů nejen v České republice, ale i v zahraničí. Baví mne propojení praxe s výzkumem, proto se zaměřuji i na zpracování vědeckých studií s přesahem do praxe. Aktuálně koordinuji Erasmus + projekt na téma Přístup k půdě pro začínající zemědělce (Access To Land) ve spolupráci s organizací <a href="http://asociaceampi.cz/" target="_blank">AMPI</a>.</p>

  <h6>Mimo CooLAND dělám:</h6>

  <p>Jsem odborná asistentka na Katedře biotechnických úprav krajiny na Fakultě životního prostředí České zemědělské univerzity v Praze, kdy vyučuji Pozemkové úpravy a Land Management. Ve svých vědeckých studiích se zabývám držbou půdy (land tenure security), přístupem k půdě (access to land), managemenem zemědělské krajiny (land management) a Společnou zemědělskou politikou (Common Agriculture Policy).</p>
<p><a href="https://www.researchgate.net/profile/Vratislava_Janovska?ev=hdr_xprf&_sg=3ltii6AtWiXxH0WpQM4pkSrJqy89SDm5yaM5xKBk4YDV6zn5pQguajDcRpxBerNu" target="_blank">Research Gate</a></p>

<h6>Spolupracuji:</h6>

  <p>Jsem součástí vědeckého týmu CSA Reserch Group spadající pod <a href="http://urgenci.net/csa-research-group-people/" target="_blank">URGENCI</a> a kontaktní osoba při spolupráci s evropskou sítí <a href="http://www.accesstoland.eu/" target="_blank">Access to Land</a>. Úzce spolupracuji s organizací <a href="http://asociaceampi.cz/lide-v-ampi " target="_blank">AMPI</a> a jsem spoluzakladatelkou <a href="https://potravinovasuverenita.cz/my/" target="_blank">Potravinové suverenity</a> v ČR.</p> 

  <h4>Šárka Krčílková</h4>
  <h5><a href="mailto:info@cooland.cz">sarka@cooland.cz</a>, +420 725 290 604</h5>
  
  <h6>Moje cesta do krajiny: jak jsem se dostala do CooLAND?</h6>

  <p>Vždycky jsem toužila zabývat se něčím, co má smysl, nebude rutina, bude mě bavit, rozvíjet a pomůže někomu, nebo něčemu dalšímu. Prošla jsem řadou škol, vyzkoušela jsem spoustu aktivit a zaměstnání od hostesky, servírky v kavárně a za barem, ekologické aktivistky, účetní, úřednici veřejné správy, specialistky nákupu ve velké korporátní firmě, práci na zahradě, v lese i za počítačem. Až jsem nakonec zakotvila na Fakultě životního prostředí ČZU v Praze. To nejcennější co jsem tu našla, kromě znalostí o přírodě a krajině, jsou spřátelené duše s podobnou touhou jako mám já… zabývat se něčím, co má smysl, nebude rutina, bude nás bavit, rozvíjet a pomůže někomu, nebo něčemu dalšímu. A proto jsme společně založili CooLAND.</p>

<h6>V CooLAND mám na starosti:</h6>

  <p>Různorodé předchozí pracovní zkušenosti se v CooLAND hodí, a proto jsem taková „holka pro všechno“, která umí organizovat, trochu fotit a psát, analyzovat data, prezentovat je, ale dělat efektivně i ty nudné „tabulky“, organizační a administrativní práci na pozadí. V současné chvíli jsem především koordinátor našeho projektu komunitou podporovaného zemědělství <a href="https://plus.google.com/u/0/communities/101783831094360976826" target="_blank">KPZ CooLAND</a> a s tím souvisejících aktivit. Organizuji akce CooLAND, píšu příspěvky na náš blog i jinam a podílím se na naší „vědecko-výzkumné“ činnosti, kterou chceme postupně rozvíjet.</p>

  <h6>Mimo CooLAND dělám:</h6>

  <p>Jsem zaměstnaná na Fakultě životního prostředí ČZU v Praze, kde působím na Katedře aplikované geoinformatiky a územního plánování zejména v roli organizátora výukových i dalších aktivit a chodu katedry. Dále se do určité míry zabývám výzkumem, jehož téma souvisí s držbou půdy a jejím vlivem na krajinu.</p>
<p><a href="https://www.researchgate.net/profile/Sarka_Krcilkova" target="_blank">Research Gate</a></p>

<h6>Spolupracuji:</h6>

  <p>Léta jsem členem <a href="http://mjstudio.info/" target="_blank">MJ studia - tanečního studia Milany Ježkové</a>, kde už sice nepůsobím jako aktivní tanečnice, ale stále pomáhám vydávat <a href="http://mjstudio.info/casopis.html" target="_blank">Časopis MJ studia</a>.</p>
  
   <h4>Alena Wranová</h4>
  <h5><a href="mailto:info@cooland.cz">alena@cooland.cz</a>, +420 777 671 806</h5>
  
  <h6>Moje cesta do krajiny: jak jsem se dostala do CooLAND?</h6>

  <p>Jakožto tvor městský, jsem hledala i jinou cestu do krajiny než z pozice projektanta v renomované firmě specializující se na dopravní infrastrukturu či hodnotitele krajinného rázu. Měla jsem to štěstí, že jsem na své cestě potkala skvělé lidi, které vzájemně nepojí pouze absolutorium na Fakultě životního prostředí, ale spojují je zodpovědné hodnoty a aktivní zájem o přístup k zemědělské krajině.</p>

<h6>V CooLAND mám na starosti:</h6>

  <p>V CooLAND se soustředím na koordinaci akcí, projektovou přípravu, rozvoj spolupráce a hledání dalších příležitostí.</p>

  <h6>Mimo CooLAND dělám:</h6>

  <p>Mimo CooLAND pracuji na veřejné vysoké škole na pozici projektového manažera a lektora, kterého ale v prvé řadě baví propojovat lidi a jejich myšlenky. Nejen nacházením možných inspirací, ale i snahou společně aktivně přispět a utvářet prostředí pro realizaci skutečných nápadů k zlepšení kvality komunitního života, vzdělání i rozvoje aplikovaného výzkumu pro potřeby společnosti.</p>
<p>Zajímám se o dobrovolnictví, filantropii, sociální podnikání a inovace.</p>

<h6>Spolupracuji:</h6>

  <p>Jsem členem <a href="http://www.cski-cr.cz/" target="_blank">České společnosti krajinných inženýrů</a> a externím hodnotitelem <a href="http://www.msmt.cz/strukturalni-fondy-1/op-vvv" target="_blank">Operačního programu Výzkum, vývoj a vzdělávání</a> při MŠMT. V rámci mezinárodní sítě koordinované <a href="http://www.unep.org/" target="_blank">UNEP</a> spolupracuji na projektu věnovaném problematice <a href="http://themooc.net/" target="_blank">Disasters and Ecosystems: Resilience in a Changing Climate</a>.</p>
    
     <h4>Radim Seydl</h4>
  <h5><a href="mailto:info@cooland.cz">radim@cooland.cz</a>, +420 606 099 005</h5>
  
  <h6>Moje cesta do krajiny: jak jsem se dostala do CooLAND?</h6>

  <p>Hledám smysluplnou práci a zábavu v jednom. Hledám lidi, se kterými se dokážu bavit a pobavit. Vše jsem to našel ve čtyřech holkách, se kterými vytváříme CooLAND. Pozitivní přístup, kterým holky CooLAND naplňují, ze mě dělá o trochu menšího pesimistu a snad i snesitelnějšího člověka. Mou sobeckou motivací je mi představa krásné a dlouhé vyjížďky na kole krajinou, která začíná hned za hranou mého města, kde sice celý život žiji, ale chci, aby to město mělo někde konec a za ním už byla jen zdravá krajina plná života. Krajina, ve které bydlí a pracují lidé, a do které je radost vyrazit třeba právě na kole.</p>

<h6>V CooLAND mám na starosti:</h6>

  <p>Studoval jsem ekologii a ochranu přírody, zabývám se ilustrací, kresbou a grafikou. 
V CooLAND mohu tohle všechno propojit, což je pro mě dobrá zpráva. Především vytvářím naší celkovou grafickou podobu od návrhu loga, pozvánek na akce, kreseb a propagačních materiálů. Zároveň se podílím na koordinaci <a href="https://plus.google.com/u/0/communities/101783831094360976826 " target="_blank">KPZ CooLAND</a>, zejména naší “sýrové KPZky”. S učením jsem určitě ještě neskončil a v tom mi také CooLAND hodně pomáhá.</p>

  <h6>Mimo CooLAND dělám:</h6>

  <p>Kromě CooLAND jezdím na kole, prodávám kola a občas i nějaké postavím… a samozřejmě se věnuji své báječně nerudné fence Karkulce.</p>

<h6>Spolupracuji:</h6>

  <p>Aktivně spolupracuji s fotografem <a href="https://www.facebook.com/kevinvtonphoto/" target="_blank">Kevinem V. Tonem</a>. Snažím se spolupracovat se sousedskou komunitou v Karlíně a podporuji sdružení <a href="http://www.auto-mat.cz/" target="_blank">Auto*Mat</a>.</p>
      
  </div>
</body>
  
<div id="footer"></div>
</html>


